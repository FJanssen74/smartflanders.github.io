---
title: Projectoproep rond slimme oplossingen voor alle Vlaamse steden en gemeenten aangekondigd 
layout: post
category: nieuws
---

![oproep](http://www.philippemuyters.be/sites/parlement.n-va.be/files/styles/style_news_detail_retina/public/generated/images/news-picture/smart_city3x.png?itok=kleiQARm&timestamp=1507630929)

<div style="text-align: justify;margin-bottom: 1em;">Met een subsidie-oproep van 4 miljoen euro wil Vlaams minister van Innovatie Philippe Muyters alle Vlaamse steden en gemeenten – groot én klein – de kans geven slim aan de slag te gaan met smart city-toepassingen.</div>

<div style="text-align: justify;margin-bottom: 1em;">Begin dit jaar  bouwden Vlaanderen, Stad Antwerpen en imec samen ‘City of Things’ uit, een digitale stad verweven met de werkelijke stad om de mogelijkheden van smart cities te onderzoeken. In deze proeftuin wordt de technologie door gebruikers in de praktijk getest. Vandaag worden de lessen uit dit project doorgetrokken naar Vlaanderen. Met een subsidie-oproep van 4 miljoen euro krijgen alle Vlaamse steden en gemeenten – groot én klein – de kans om uit te zoeken wat het internet of things voor hen kan betekenen. Met dit project kunnen ze kennis opdoen over de technologie, de noden van de gebruikers en over de zakelijke kant.</div>

<div style="text-align: justify;margin-bottom: 1em;">Ze worden hiervoor bijgestaan door imec, toonaangevend onderzoeks- en innovatiecentrum op het vlak van nano-elektronica en digitale technologie. Er gaat daarbij veel aandacht naar een open aanpak, zodat toepassingen die in de ene gemeente ontwikkeld worden, ook mogelijkheden bieden om in een andere stad mee aan de slag te gaan. Het aantal dataconnecties, samenwerkingsverbanden en uiteindelijk dus ook het aantal innovatieve toepassingen, nemen zo immers exponentieel toe. Ook het Smart Flanders-project van minister van Binnenlands Bestuur Liesbeth Homans kadert in die visie. Die slimme aanpak maakt Vlaanderen uniek.</div>

<div style="text-align: justify;margin-bottom: 1em;">De oproep wordt begin november opengesteld voor alle Vlaamse steden en gemeenten. Het volledige persbericht is [hier](http://www.philippemuyters.be/nieuws/city-of-things-in-elke-vlaamse-gemeente) na te lezen.</div>

